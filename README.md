# Git på svenska

## Introduktion

Den jargong för de olika kommadon `git` tillhandahåller är på svenska ett
enda stort svengelskakalas. Stundom i finnen mig selv sigandes _"Kann
i puscha then branch?"_ ock _"Ack ve hvad det at poulla voro thrivsamt!"_ -- icke längre.

Detta dokument ämnar att etablera en ren svensk jargong som kan användas på arbetsplatsen för att med fördel undvika pressade situationer med kollegor samt boskap.

Svenska är ju ett väldigt flexibelt språk, och vi är bland de bästa i världen på att bilda nya ord vid behov. Nedan är vad författarna anser är den mest naturliga nomenklaturen.

## Förslag

Nedan följer tabeller över verb och substantiv relaterade till git,
deras nuvarande bruk samt förslag på hur vi tillsammans kan bättra
oss.

Verb     | Nuvarande bruk | Förslag
-------- | -------------- | -------------
fork     | forka          | sno
clone    | klona          | klona
pull     | pulla          | ta, dra, rycka
push     | pusha          | ge, pressa, trycka
branch   | brancha        | grena av
commit   | commita        | lägga in
rebase   | rebasa         | lägga om
merge    | merga          | lägga ihop
stash    | stasha         | lägga undan

Substantiv   | Nuvarande bruk | Förslag
------------ | -------------- | -----------------
repository   | repo           | repo
pull         | pull           | tagning
push         | push           | giv
branch       | branch         | gren
commit       | commit         | inlägg
merge        | merge          | ihoplägg
pull request | pull request   | inläggsanmodan
stash        | stash          | undanlagt
ancestor     | ancestor       | grund

## Exempel

- Kan du ta hem den omlagda huvudgrenen jag just tryckte upp på utvecklingsrepot?

- Jag grenade av och la in mina undanlagda Foo-ändringar till en ny ämnesgren för Boofar.

- Ändrade du inte din inläggsanmodan när du gjorde klart ihoplägget av alla omlagda ämnesgrenar?

- Kan inte dra hem inläggen från dig, vi har ingen gemensam grund.